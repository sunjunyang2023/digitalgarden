---
{"dg-publish":true,"permalink":"/奇门遁甲/五行大义及渊海子平抄录/渊海子平·五行大义抄录/","dgPassFrontmatter":true}
---


- [[奇门遁甲/五行大义及渊海子平抄录/渊海子平·五行大义抄录#1. 五行大义序\|1. 五行大义序]]
- [[奇门遁甲/五行大义及渊海子平抄录/渊海子平·五行大义抄录#2. 五行大义卷一\|2. 五行大义卷一]]
	- [[奇门遁甲/五行大义及渊海子平抄录/渊海子平·五行大义抄录#2. 五行大义卷一\|2.1. 第一 释名]]
		- [[奇门遁甲/五行大义及渊海子平抄录/渊海子平·五行大义抄录#2.1. 第一 释名\|第一 释五行名]]

# 五行大义 

【隋】萧吉·著 郑同·点校 

## 1. 五行大义序 

夫五行者，盖造化之根源，人伦之资始。万品禀其变易，百灵因其感通。本乎阴阳，散乎精像。周竟天地，布极幽明。子午卯酉为经纬，[[卢曼卡片盒/待整理/八风六律\|八风六律]]为纲纪。故天有[[卢曼卡片盒/待整理/五度\|五度]]以垂象，地有[[卢曼卡片盒/待整理/五材\|五材]]以资用，人有[[卢曼卡片盒/待整理/五常\|五常]]以表德。万有[[卢曼卡片盒/待整理/森罗\|森罗]]，以五为度，过其五者，数则变焉。实资[[卢曼卡片盒/待整理/五气\|五气]] ，均和四序，孕育百品，陶俦万物。善则五德顺行，三灵炳曜；恶则[[卢曼卡片盒/待整理/九功\|九功]]不革，[[卢曼卡片盒/待整理/六诊\|六诊]]互兴。原始要终，靡究萌兆。是以圣人体于未肇，故设言以筌象，立象以显事。事既悬有，可以象知；象则有滋，滋故生数。数则可纪，象则可形。可形可纪，故其理可假而知；可假而知，则[[卢曼卡片盒/待整理/龟筮\|龟筮]]是也。龟则为象，故以日为五行之元；筮则为数，故以辰为五行之主。若夫参辰伏见，日月盈亏，雷动虹出，云行雨施，此天之象也。$^{天之象}$ [[卢曼卡片盒/待整理/二十八舍\|二十八舍]]，内外诸官，[[LOGSEQ库/pages/七曜\|七曜]]三光，星分岁次，此天之数也。$^{天之数}$ 山川水陆，高下平污，岳镇河通，风回露蒸，此地之象也；$^{地之象}$ 八极四海、三江五湖、九州百郡、千里万顷，此地之数也。$^{地之数}$ 礼以节事，乐以和心，爵表章旗，刑用革善，此人之象也。$^{人之象}$ 百官以治，万人以立，[[卢曼卡片盒/待整理/四教\|四教]]修文，[[卢曼卡片盒/待整理/七德\|七德]]阅武，此人之数也。$^{人之数}$ 因夫象数，故识五行之始末；藉斯[[卢曼卡片盒/待整理/龟筮\|龟筮]]，乃辨阴阳之吉凶。是以事假象知，物从数立。吉每寻阅坟索，研究经典，自羲农以来，迄于周汉，莫不以五行为政治之本，以蓍龟为善恶之先。所以《传》云：“天生五材，废一不可。”《尚书》曰：“商王受命，狎侮五常，殆弃三政。”故知得之者昌，失之者灭。[[☛\|☛]] 「*昔中原丧乱，晋氏南迁，根本之书不足，枝条之学斯盛。虚谈巧笔，竞功于一时；硕学经邦，弃之于万古。* 」末代踵习，风轨遂成。虽复占候之术尚行，皆从左道之说；卜筮之法恒在，爻象之理莫分。月令靡依，时制必爽。失之毫发，千里必差。[[☛\|☛]] 「水旱兴而不辨其由，妖样作而莫知其趣。」非因形像，罕征究者。观其谬惑，叹其学人，皆信其末而忘本，并举其粗而漏细。[[☛\|☛]] 「*古人有云：“登山始见天高，临壑方觉地厚。不闻先圣之道，无以知学者之大。”* 」况乃五行幽邃，安可斐然。今故博采经纬，搜穷简牒，略谈大义。凡二十四段，别而分之，合四十段。二十四者，节数之气总；四十者，五行之成数。始自释名，终于虫鸟。凡配五行，皆在兹义。庶几使斯道不坠，知其始焉。若能治心静志，研其微者，岂直怡神养性，保德全身，亦可弼谐庶政，利安万有，斯故至人之所达也。昔人感物制经，吉今因事述义，异时而作，共轨殊途。叹味道之不齐，求利物之一致。倚焉来哲，补其阙焉。

## 2. 五行大义卷一 

### 2.1. 第一 释名 

#### 2.1.1. 第一 释五行名

夫万物自有体质，圣人象类 $^{以类统象}$ 而制其名。故日：名以定体。无名乃天地之始，有名则万物之母。以其因功涉用，故立称谓。《礼》云：“子生三月，咳而名之。”及其未生，本无名字。五行为万物之先，形用资于造化。岂不先立其名，然后明其体用[^1]。《春秋元命苞》曰：“木者，触也，触地而生。” [[许慎\|许慎]]云：“木者，冒也，言冒地而出，字从于中，下象其根也。”其时春。《礼记》日：“春之为言者蠢也，产万物者也。”其位在东方。《尸子》云：“东者，动也。震气故动。”《白虎通》云：“火之为言化也，阳气用事，万物变化也。”许慎曰：“火者，炎上也，其字炎而上，象形者也。”其时夏。[[☛\|☛]] 「《尚书大传》云：“何以谓之夏？夏，假也。假者，方呼万物而养之。”」《释名》曰：“夏假者，宽假万物，使生长也。”其位南方。《尚书大传》云：“南，任也，物之方任也。” [[☛\|☛]] 「《元命苞》云：“土之为言吐也，含吐气精，以生于物。”许慎云：“土者，吐生者也。”」 [[☛\|☛]] 「王肃云：“土者，地之别号，以为五行也。”许慎云：“其字，二以象地之下与地之中，以一直画象物初出地也。”」其时季夏。季，老也，万物于此成就方老，王于四时之季，故曰老也。其位处内，内，通也。《礼斗威仪》云：“得皇极之正气，含黄中之德，能苞万物。”许慎云：“金者，禁也，阴气始起，万物禁止也。土生于金，字从土，左右注，象金在土中之形也。”其时秋也。《礼记》云：“秋之为言愁也，愁之以时察，守义者也。”《尸子》云：“秋，肃也，万物莫不肃敬恭庄，礼之主也。”《说文》曰：“天地反物为秋。”其位西方。《尚书大传》云：“西，鲜也。鲜，讯也。讯者，始人之貌也。”

《释名》、《广雅》、《白虎通》皆曰：“水，准也，平准万物。”《元命苞》日：“水之为言演也，阴化淖濡，流施潜行也。故立字，两人交，一以中出者为水。一者数之始。两人譬男女，阴阳交以起一也。水者，五行始焉，元气之凑液也。”《管子》云：“水者，地之血气，筋脉之通流者，故日水。”许慎云：“其字象泉并流，中有微阳之气，”其时冬。《尸子》云：“冬，终也。万物至此终藏也。”《礼记》云：“冬之为言中也，中者，藏也。”其位北方。《尸子》云：“北，伏也。万物至冬皆伏，贵贱若一也。”五行之时及方位，故分而释之。

#### 2.1.2. 第二 论支干名 

支干者，因五行而立之。昔轩辕之时，大挠之所制也。蔡邕《月令章句》云：“大挠采五行之情，占斗机所建也，始作甲乙以名日，谓之干，作子丑以名月，谓之支。有事于天，则用日。有事于地，则用辰。阴阳之别，故有支干名也。而名有总别，先论总名，次言别号。

总名支干者，干字乃有三种不同，一作幹，二作簳，三作干字。今解簳字者：此支簳既相配成用，如树木之有支条茎簳，共为树体，所以云簳。又作幹者，*幹济为义，支者，支任为义*，以此日辰，**任济[^2]万事，** 故云支幹，又作干字者；亦是簳义。如物之在簳上，能竖立显然，故亦云竿也。世书从易，故多干也。

次别号者，《诗纬推度灾》云：“*甲者*，押也，春则开也，冬则阖也。”郑玄注《礼记·月令》云：“甲者，抽也”。*乙者*，轧 $^{yà}$ 也。春时万物皆解孚甲，自抽轧而出也。*丙者*，柄也。物之生长，各执其柄。郑玄云：“丙者，炳也。夏时万物强大，炳然著见也。”*丁者*，亭也，亭犹止也。物之生长，将应止也。*戊者*，贸也，生长既极。极则应成，贸易前体也。*己者*，纪也，物既始成，有条纪也。郑玄云：“***戊之言茂也，己之言起也，谓万物皆枝叶茂盛，其含秀者抑屈而起也。*** ”*庚者*，更也。*辛者*，新也。谓万物成代，改更复新也。郑玄云：“谓万物皆肃然改更，秀实新成也”。*壬者*，任也。*癸者*，揆也。阴任于阳，揆然萌牙于物也。郑玄云：“时维闭藏，万物怀任于下，揆然萌牙也。”*子者*，孳也，阳气既动，万物孳萌。《三礼义宗》云：“阳气至，孳养生。”*丑者*，纽也。纽者，系也，续萌而系长也。故日孳萌于子，纽牙于丑。《三礼义宗》云：“言居终始之际，故以纽结为名。”*寅者*，移也，亦云引也。物牙稍吐，引而申之，移出于地也。《淮南子》云：“寅，螾 $^{yǐn同蚓}$ 动生也。”《三礼义宗》云：“寅者，引也。肆，建之义也。”*卯者*，冒也，物生长大，覆冒于地也。《淮南子》云：“卯，茂也，茂然也。”《三礼义宗》云：“卯，茂也，阳气至此，物生滋茂。”*辰者*，震也。震动奋迅，去其故体也。《三礼义宗》云：“此月之时，物尽震动而长。”*已者*，已也。故体洗去，于是已竞也。《三礼义宗》云：“已，起也。物至此时，皆毕尽而起。”*午者*，仵也。亦云萼[^3]也。仲夏之月，万物盛大，枝柯萼布于午。《淮南子》云：“午者，忤也。”《三礼义宗》云：“仵，长也，大也。明物皆长大也。*未者*，昧也。阴气已长，万物稍衰，体薆[^4]昧也。故日蔓昧于未。”《淮南子》云：“未，味也。”《三礼义宗》云：“时物向成，皆有气味。”*申者*，伸。伸犹引也，长也。衰老引长。《淮南子》云：“申，呻也”。《三礼义宗》云：“申者，身也，物皆身体成就也。”*酉者*，老也。亦云熟也，万物老极而成熟也。《淮南子》云：“酉，饱也。”《三礼义宗》云：“酉，犹也。犹伦之义也。此时物皆缩小而成也。”*戌者*，灭也，杀也。九月杀极，物皆灭也。《三礼义宗》云：“此时物衰灭也。”*亥者*，核也，阂也。十月闭藏，万物皆入核阂 $^{hé}$。《三礼义宗》云：“亥。劾也。言阴气劾[^5]杀万物也。”

《尔雅·岁次》云：“太岁在寅，名*摄提格*。”《淮南子》注云：“格，起也。万物承阳而起。”卯名*单阙*。单，尽，阙，止也。言阳气推万物而起，阴气尽止也。辰名*执徐*，执，蛰也；徐，舒也。言伏蛰之物，皆散舒而出也。已名*大荒落*。荒，大也，言万物炽盛而大；落落而布散也。午名*敦䍧*[^6]。《淮南子》云：“敦，盛壮也。言万物盛壮也。”未名*协洽*。《淮南子》云：“协，和也，洽，合也。言阴欲化，万物和合也。”申名*涒 $^{tūn}$ 滩*[^7]。《淮南子》云：“涒滩，大修也。言万物皆修其精气也。”西名*作鄂*，《淮南子》云：“名作鄂，鄂，零落也。言万物皆堕落也。”戌名*阉茂*，掩，蔽也，茂，昌也，言万物皆蔽冒也；亥名*大渊献*。渊，藏；献，迎也。言万物终亥，大小深藏窟伏，以迎阳也。子名*困敦*。困，混也；敦，沌也。言阳气混沌，万物垂孽也。丑名*赤奋若*。奋，起也，若，从也。言阳气奋迅万物而起，无不顺其性；赤，阳色也。《春秋纬》云：“大阴所在之名”，与《淮南子》、《尔雅》不同。此并支干别名大意，终从气解，故以具释之。

### 2.2. 第二 辨体性 

**体者，以形质为名；性者，以功用为义。** 以五行体性，资益万物，故合而辨之。

木居少阳之位，春气和煦温柔，弱火伏其中，故木以温柔为体，曲直为性。

火居大阳之位，炎炽赫烈，故火以明热为体，炎上为性。

**土在四时之中，处季夏之末，阳衰阴长，居位之中，总于四行，积尘成实，积则有间，有间故含容，成实故能持，故土以含散持实为体，稼穑为性。**

金居少阴之位，西方成物之所，物成则凝强，少阴则清冷，故金以强冷为体，从革为性。

水以寒虚为体，润下为性。《洪范》云：“木曰曲直，火日炎上，土爰 $^{yuán}$ 稼穑，金日从革，水日润下”，是其性也。

《淮南子》云：“天地之袭精为阴阳，阴阳之专精为四时，四时之散精为万物。积阴之寒气反者为水，积阳之热气反者为火。”水虽阴物，阳在其内，故水体内明；火虽阳物，阴在其内，故火体内暗。木为少阳，其体亦含阴气，故内空虚，外有花叶，敷荣可观。金为少阴，其体刚利，杀性在外，内亦光明可照。土苞四德，故其体能兼虚实。

《洪范传》曰“***木曰曲直***”者，东方。《易》云：“地上之木为观”，言春时出地之木，无不曲直，花叶可观，如人威仪容貌也。许慎云：“地上之可观者，莫过于木。故相字，目傍木也。古之王者，登舆有鸾和之节，降车有佩玉之度，田狩有三驱之制，饮饯 $^{jiàn}$ 有献酢 $^{zuò}$ 之礼[^8]。无事不巡幸，无夺民时。以春，农之始也，无贪欲奸谋，所以顺木气。木气顺则如其性，茂盛敷实，以为民用，直者中绳，曲者中钩。若人君失威仪，酖 $^{dān}$ 酒淫纵，重徭厚税，田猎无度，则木失其性，春不滋长，不为民用，桥梁不从其绳墨，故曰“木不曲直”也。

***火日炎上***，炎上者，南方，扬光辉，在盛夏，气极上，故日炎上。王者向明而治，盖取其象。古者明王南面听政，揽海内雄俊，积之于朝，以助明也。退邪佞之人臣，投之于野，以通壅塞。任得其人，则天下大治，垂拱无为。《易》以离为火，为明。重离，重明，则君臣俱明也。明则顺火气，火气顺则如其性，如其性则能成熟。顺人士之用，用之则起，舍之则止。若人君不明，远贤良，进谗佞，弃法律，疏骨肉，杀忠谏，赦罪人，废嫡立庶，以妾为妻，则火失其性，不用则起，随风斜行，焚宗庙宫室，燎于民居，故曰火不炎上。

***土爱稼穑***。[[☛\|☛]] 「*稼穑者，种曰稼，敛曰穑，土为地道，万物贯穿而生，故曰稼穑*」。土居中央，以主四季，成四时。中央为内事、宫室、夫妇、亲属之象，古者天子至于士人，宫室寝处皆有高卑节度。与其过也，宁俭。禹卑宫室，孔子善之。后、夫人、左右、妾媵 $^{yìng}$ [^9]有差，九族有序，骨肉有恩，为百姓之所轨则也。如此顺中和之气，则土得其性。得其性，则百谷实而稼穑成。如人君纵意广宫室台榭，镂雕五色，罢尽人力，亲疏无别，妻妾过度，则土失其性。土失其性，则气乱，稼穑不成，故五谷不登，风雾为害，故曰土不稼穑。

***金曰从革***。从革者，革，更也，从范而更，形革成器也。西方物既成，杀气之盛，故秋气起而鹰隼击，春气动而鹰隼化，此杀生之二端，是以白露为霜，霜者，杀伐之表。王者教兵，集戎事，以诛不义，禁暴乱，以安百姓。[[☛\|☛]] 「古之人君，安不忘危，以戒不虞。故日：“天下虽安，忘战者危；国邑虽强，好战必亡。”」杀伐必应义，应义则金气顺，金气顺则如其性。如其性者，工冶铸作，革形成器。如人君乐侵凌，好攻战，贪色赂，轻百姓之命，人民骚动，则金失其性，冶铸不化，凝滞渠坚，不成者众。秋时万物皆熟，百谷已就，若逆金气，则万物不成，故曰“金不从革”。

***水日润下***。润下者，水流湿就污下也。北方至阴，宗庙祭祀之象。冬，阳之所始，阴之所终，终始者，纲纪时也。死者魂气上天为神，魄气下降为鬼。精气散在于外而不反，故为之宗庙，以收散也。《易》日：“涣，亨。王假有庙。”此之谓也。夫圣人之德，又何以加于孝乎。故天子亲耕，以供粢 $^{zī}$ [^10] 盛；王后亲蚕，以供祭服，敬之至也。[[☛\|☛]] 「敬之至，则鬼神报之以介福，此顺水气。」水气顺，则如其性。如其性，则源泉通流，以利民用。若人君废祭祀，漫鬼神，逆天时，则水失其性，水暴出，漂溢没溺，坏城邑，为人之害，故日“水不润下”也。

### 2.3. 第三 明数 

#### 2.3.1. 第一 起大衍论易动静数 

凡万物之始，莫不始于无而后有。是故易有大极，是生两仪，两仪生四序，四序，生之所生也。有万物滋繁，然后万物生成也。皆由阴阳二气，鼓舞陶铸，互相交感，故孤阳不能独生，单阴不能独成，必须配合以炉冶，尔乃万物化通，是则天有其象，精气下流，地道含化，以资形始，阴阳消长，生杀用成。明其道难明，非数不可究，故因数以辩之，数之显理，犹笙蹄之取鱼兔。阳顺唱始，阴佐其终，穷奇偶之数，备相成之道，极变化之源者，详于蓍策之数也。七八为静，九六为动。阳动而进，变七之九，象气息也。明阳道之舒，以象君德，唱始不休，无所屈后。去极一等，而犹进之，故九动也。阴动而退，变八之六，象气消也。以明臣法，有所屈后，唱和而已。事理近君则靖息以听命，必须退让以明其义，故八静也。《易》日：“分二以象两，挂一以象三，操之以四，以象四时者，余手有四七, 故名七也；有四八，故名八也。”有此，则静交之数，夏殷尚质，以用静爻占之。余有四九，故名九也；有四六，故名六也，此则动交之数，周备质文，故兼用动交。

凡大衍极天地之数，五十有五也。京房以十日、十二辰、二十八宿，合应五十，其一不用者，天之生气，将欲以虚求实，故用四十九為。马融以《易》之大极，为北辰也，生两仪，两仪生日月，日月生四时，四时生五行，五行生十二月。十二月生二十四气。北辰居位不动，其余四十九，转运而用也。郑玄日：贞悔六交，本有五十，定所用者，四十有九。天地之数本五十五，天五与地十通，天一与地六通数之也。通数之者，气则有并，并则宜减焉。大衍减五，故有五十，其用减一，故四十有九。不并者，不可减也。今总其数五十者，天一至地十，凡五十五也，此合生成之数。若止言生数，唯十有五，从一至五也。《易》之所象，爻尽之，有邃，故自天地以下，日月等数，皆为蓍卦所摄，循环变转，万世无穷。而五十有五，五本并数，并数者，天之与地，共各有一体，体各有一，正应敌对。今盈于五，则是气之并数，并不再用，是其配义。配则为虚，不当于实，不当于实，故事无所主。所以操不用，又虚其一者，挂一象无，无无可象，故有之用极，则无之功见。[[☛\|☛]] 「故日：寻大业而得吉凶，寻吉凶而得八卦，寻八卦以得四时，寻四时以至两仪，寻两仪以至太极。太极者，大杀而极，穷无之致也。遣有以极邃，减多以就少，此之谓也。故日：太极无所复象。明其空寂，非言象所诠也。 」


<div class="transclusion internal-embed is-loaded"><div class="markdown-embed">




```tabs
---tab 大衍天地数
五十有五
---tab 京房论
京房以十日、十二辰、二十八宿，合应五十，其一不用者，天之生气，将欲以虚求实，故用四十九為。
---tab 马融论
马融以《易》之大极，为北辰也，生两仪，两仪生日月，日月生四时，四时生五行，五行生十二月。十二月生二十四气。北辰居位不动，其余四十九，转运而用也。
---tab 郑玄论
郑玄日：贞悔六爻，本有五十，定所用者，四十有九。天地之数本五十五，天五与地十通，天一与地六通数之也。通数之者，气则有并，并则宜减焉。大衍减五，故有五十，其用减一，故四十有九。
``` 

</div></div>

#### 2.3.2. 第二 论五行及生成数 

行言五者，明万物虽多，数不过五。故在天为五星，其神为五帝。孔子日：昔丘闻诸老聘云：天有五行，木金水火土，其神谓之五帝。在地为五方，其镇为五岳。《物理论》云：“镇之以五岳。”在人为五藏，其候五官。《黄帝素问》云：“五藏候在五官，眼耳口鼻舌也。”五行递相负载，休王相生，生成万物，运用不休，故云行也。《春秋繁露》云：“天地之气，列为五行，夫五行者，行也。”《易·上系》日：“天数五，地数五，五位相得，而各有合”。


<div class="transclusion internal-embed is-loaded"><div class="markdown-embed">




```tabs
---tab 老子论五 
孔子日：昔丘闻诸老聘云：天有五行，木金水火土，其神谓之五帝。在地为五方，其镇为五岳。
---tab 《物理论》
《物理论》云：“镇之以五岳。”在人为五藏，其候五官。
---tab 《黄帝素问》
《黄帝素问》云：“五藏候在五官，眼耳口鼻舌也。”五行递相负载，休王相生，生成万物，运用不休，故云行也。
---tab 《春秋繁露》
《春秋繁露》云：“天地之气，列为五行，夫五行者，行也。”
---tab 《易·上系》
《易·上系》日：“天数五，地数五，五位相得，而各有合”
``` 

</div></div>


《尚书·洪范》篇白：“五行：一日水，二日火，三日木，四日金，五日土”，皆其生数。《礼记·月令》篇云：“木数八，火数七，金数九，水数六, 土数五”，皆其成数，唯土言生数。天以一生水于北方，君子之位，阳气微动于黄泉之下，始动无二，天数与阳合而为一。水虽阴物，阳在于内，从阳之始，故水数一也。极阳生阴，阴始于午，始亦无二。阴阳二气，各有其始，正应言一而云二者，以阳尊故。尊既括始，阴卑赞和，配故能生，而阳数偶阴，在火中。火虽阳物，义从阴配，合阴始，故从始立义，故火数二也。《老子》云：“天得一以清，地得一以宁”。是知皆有一义，唱和同始，是以云；木配阳动，而左长于东方。长则滋繁，滋繁则数增，故木数三也。阴佐阳消，阴道右转而居于西，在阳之后，理无等义，故金数四。阴阳之数，始乎一周，然后阳达于中，总括四行，苞则弥多，故土数五也。此并生数，皆云据始，未明成数。数既未成，亦未能为用。颖容《春秋释例》云：“五行生数，未能变化，各成其事。水凝而未能流行，火有形而未生炎光，木精破而体刚，金强而所，土卤而斥。于是天以五临民，君化之。《传》日：“配以五成。”所以用五者，天之中数也。于是水得于五，其数六, 用能润下；火得于五，其数七，用能炎上；木得于五，其数八，用能曲直；金得于五，其数九，用能从革，土得于五，其数十，用能稼稽。郑玄云：数若止五，则阳无匹偶，阴无配义，故合之而成数也。奇者，阳唱于始，为制为度。偶者，阴之本，得阳乃成。故天以一始生水于北方，地以其六而成之，使其流润也；地以二生火于南方，天以七而成之，使其光曜也；天以三生木于东方，地以其八而成之，使其舒长盛大也；地以四生金于西方，天以九面成之，使其刚利有文章也；天以五合气于中央，生土，地以十而成之，以备天地之间所有之物也。合之，则地之六为天一匹也，天七为地二偶也；地八为天三匹也，天九为地四偶也；地十为天五匹也。. 阴阳各有合，然后气性相得，施化行也。故四时之运，成于五行，土总四行，居时之季，以成之也。《五行传》及《白虎通》皆云：“木非土不生，根核茂荣；火非土不荣，得土著形；金非土不成，人范成名；水非土不停，堤防禁盈；土扶微助衰，应成其道，故五行更互须土，土王四季，而居中央。不以名成时，故知同时俱起，但托义相生。《传》日：‘五行并起，各以名别”。

常从《数义》云：“北方亥子，水也，生数一；丑，土也，生数五；一与五相得为六，故水成数六也。东方寅卯，木也，生数三；辰，土也，生数五；三与五相得为八，故木成数八也。南方已午，火也，生数二；未，土也，生数五；二与五相得为七，故火成数七也。西方申酉，金也，生数四; 戌，土也，生数五；四与五相得为九，故金成数九也。中央戊已，土也，生数五；又土之位在中，其数本五，两五相得为十，故土成数十也。此阴阳两气各一周也，共一周，则为生数；各一周，则为成数。阳以轻清上为天，阴以重浊下为地。而阳至第五而人中者，其体躁疾，故共一周而人中。阴至第十方人中者，其体迟殿，故各一周而始人耳。然五行皆得中气而后成，土居中而王四季，并须土以成之也。”《洪范》是上古创制之书，故言生数。《礼记·月令》是时候之书，所贵成就事业，故言成数。唯土言生数者，土以能生为贵，且以成四行，足简之矣，是其能生能成之义也。郑玄日以天地相配，取阴阳之理，常从以支干数和合，取日辰为用，两说虽别，大意还同，终会《易经》天一至地十之义。


<div class="transclusion internal-embed is-loaded"><div class="markdown-embed">




```tabs
---tab 北方亥子水
得丑土
---tab 东方寅卯木
得辰土
---tab 南方巳午火
得未土 
---tab 西方申酉金
得戌土
``` 

</div></div>


《孝经援神契》日：“以一立，以二谋，以三出，以四孳，以五合，以六嬉，以七变，以八舒，以九列，以十钧。”五行以一立水，一为生数，以五配一，水之成数，故言一立而六嬉。嬉是兴义。二是火之生数，七是火之成数，故言二谋，火以变化为能，故言七变。谋者，以其为变之始也。三, 木之生数，八，木之成数。五行始于东方，故云三出，八而成长，故日八舒。四，金之生数，九，金之成数，西方成就，故言四滋。品类不同，故称九烈。五是土之生数，十是土之成数。以天之五合地之十。数义斯毕，所以五言其合，十言其拘。拘是成备之义。《春秋元命苞》云：“胎错舞连以拘一，动合于二，故阴阳受，成于三，故日月星序，张于四，故时起，立于五，故行动，布于六，故律踊，分于七，故宿改，萌于八，故风布，极于九，故州吐，毕于十，故功成数止。”此并经纬共明五行生成数之数不过十也。
#### 2.3.3. 第三 论支干数  

支干数者，凡有二种，一通数，二别数。今先辩通数，后论别数。

通数者，十干、十二支也。干有十者，应天地之大数也。《易·系辞》言：“天数五，地数五。”天地之数，不过于十。故以干极于十。十主日，十日为一旬也。支十二者，《礼稽命征》言：“布政十二，尊卑有序。”《援神契》言：“三三参行，四四相扶。”天有四时之气，以三月成一时，故言“<u>三三参行，四四相扶。</u>”天地人谓之三才，是为三者，物生之常数，因而各生三，本三而末九，所以十二。《元命苞》言：“数成于三，故合于三。三月，阳极于九，故一时九十日也。支象于月，十二月为一岁也。”此辨通数。

别数者，支数，则子数九，丑八，寅七，卯六，辰五，已四，午九，未八，申七，酉六，戌五，亥四。《太玄经》云：“子午九者，阳起于子，讫于午，阴起于午，讫于子，故子午对冲，而阴阳二气之所起也。寅为阳始，申为阴始，从所起而左数，至所始而定数，故自子数至申，数九；自午数至寅，亦九，所以子午九也。丑未为对冲，自丑数至申，数八；自未数至寅，亦八，所以丑未八也。寅申为对冲，自寅数至申，数七；自申数至寅，亦七，所以寅申七也。卯酉为对冲，自卯数至申，数六；自酉数至寅，“亦六，所以卯酉六也。辰戌为对冲，自辰数至申，数五；自戌数至寅，亦五，所以辰戌五也。巳亥为对冲，自已数至申，数四；自亥数至寅，亦四, 所以已亥四也。”又云：“阳数极于九，子午为天地之经，故取阳之极数。自丑未已下，数各减一，从八至四，理自可知。”干数者，甲九，乙八, 丙七，丁六，戊五，己九，庚八，辛七，壬六，癸五。《太玄经》云：

“甲己九者，甲起甲子，从子故九。己为甲配，故与甲俱九。乙起乙丑，从丑故八，乙配于庚，与庚俱八。丙起丙寅，从寅故七，辛配于丙，与丙俱七. 丁起丁卯，从卯故六，丁配于壬，与壬俱六。戊起戊辰，从辰故五，癸配于戊，与戊俱五。支有十二，以对冲同数，故自九至四，干唯有十，以配合同数，故自九至五。”又云：“支从地，故数毕于阴，以四偶也。干从天，故数毕于阳，以五奇也。五则止于五气，四则极于四时，上不过九者，阳之极数也。”五行及支干之数，相则倍之，王则十而倍之，休则如本，囚死半之。以此四而孳，数乃无极。此并从气增减，气盛则多，气衰则少也。

#### 2.3.4. 第四 论纳音数

纳音数者，谓人本命所属之音也。音，即官商角征羽也。纳者，取此音，以调姓所属也。《乐纬》云：“孔子曰：‘丘吹律定姓，一言得土曰宫，三言得火曰征，五言得水曰羽，七言得金曰商，九言得木曰角’”。此并是阳数。凡五行有*生数、壮数、老数*三种，木，生数三，壮数八，老数九：火，生数二，壮数七，老数三；土，生数五，壮数十，老数一；金，生数四, 壮数九，老数七；水，生数一，壮数六，老数五。管辂 $^{lù}$ 云：“土老数一者，土为万物之主，一切归之，所以一也。三才交而人理具，火之为德，取三才之义，故老数三。水，上应五星，下同五藏，故水老数五。金配七曜，故金老数七。木，在天为九星，在地为九州，在人为九窍，故木老数九. 先生数，次壮数，后老数。纳音论其本命，故以终数言之。”此释犹为未尽。夫万物皆禀五常之气，化合而生，物生之后，必至成壮，成壮之后，必有衰老。故有三种义。为人之道，自壮及老，莫不本乎礼义而以立身，*然存礼义者，靡不有初，鲜克有终。* 今既论纳音，人之所属，非人莫能行其礼义，故以终老之数，礼义明之。<u>一言得土者</u>，土以含弘德厚，位高为君，君为民主，主则无二，唱始之言，故数一也。 <u>三言得火者</u>，火既主礼，孝敬为先，不敢弃所生之德，故其数三，从木数也。<u>水居阴位</u>，人臣之道，土能制水，如君制臣，纵之则行，壅之则止。水不自专，故从土数五也。<u>金既主义</u>，义是夫妻之道，妻无自专，有从夫之义。火为金夫，故用火数七也。木主仁孝，金能克木，宗庙之象。《式经》云：“<u>金为骸骨，木为棺椁。</u>”此明金木为鬼神之事以敬事。故木从金数，故数九也。[[☛\|☛]] 「一示君德，二顺父母，三表臣节，四敬从夫，五事鬼神。此则礼义备而人事毕矣」，故纳音用之数。纳音者，子午属庚，震卦所直日辰也；丑未属辛，巽卦所直日辰也；寅申属戊，坎卦所直日辰也；卯酉属己，离卦所直日辰也；辰戌属丙，艮卦所直日辰也；己亥属丁，兑卦所直日辰也。一言得土者，本命庚子，子属于庚，数之，一言便以得之是也；三言得火者，本命丙寅，寅属于戊，从丙数至戊，凡三是也；五言得水者，本命壬戌，戌属于丙，从壬数至丙，凡五是也；七言得金者，本命壬申，申属于戊，从壬数至戊，凡七是也；九言得木者，本命己已，已属于丁，从已数至丁，凡九是也。六十甲子，例皆如是。

支属八卦为纳音者，皆以次而取对冲，如子午属庚，子午相对冲也。余例悉然。夫阳施阴化，故受气定形，皆资于阴阳，以养成之。是以人之所属，皆以阳数言也。所以子午属庚之例者，乾为父，坤为母，共有六子，故云，乾将三男震坎良，坤将三女巽离兑。阴阳相生，故就乾索女，就坤索男。所以乾一索而得巽，曰长女；再索而得离，曰中女；三索而得兑，曰少女。坤一索而得震，曰长男；再索而得坎，曰中男；三索而得艮。曰少男。甲是阳干之始，乾下三爻取之；壬是阳干之末，乾上三爻取之；乙是阴干之始，坤下三爻取之；癸是阴千之末，坤上三爻取之；余有六干，

阳付其男，阴付其女，甲乙之后，次于丙丁，故以丙付少男良，以丁付少女兑；丙丁之后，次于戊己，故以戊付中男坎，以己付中女离；戊已之后，次于庚辛，故以庚付长男震，以辛付长女巽。所以从少而付老，自小及大，从徽至著故也。付干既讫，次付其支，震为长子，故其卦，初九得乾之子，九四得乾之午，震干庚，故子午属庚。巽为长女，子后次丑，故其卦，初六得坤之丑，午后次未，六四得坤之未。翼干辛，故丑未属辛，坎为中男，丑后次寅，其卦，初六得乾之寅，未后次申，六四得乾之申，坎干戊，故寅申属戊。离为中女，寅后次卯，故其卦，初九得坤之卯，申后次酉，九四得坤之酉。离干己，故卯酉属己。艮为少男，卯后次辰，故其卦，初六得乾之辰，酉后次戌，六四得乾之戌。艮干丙，故辰戌属丙。兑为少女，辰后次己，故其卦，初九得坤之已，戌后次亥，九四得坤之亥。兑干丁，故己亥属丁。六子取干，则乾坤之余，取支，并从乾坤而得。阳取于乾，阴取于坤，皆受于父母。故六子并主十二辰，人之纳音，皆所继焉。甲乙壬癸不为纳音者，以属乾坤故也。

或问日：“六子用干，则取父母之不用者；用支，则并同于父母者，何？”答日：“干是阳也，阳体奇，故正得一往分用；支是阴也，阴体偶，故以再往用之。”又复龟则用日，是以正求于干，故发兆分为十分。筮则用辰，正求于支，是以飞伏六爻，并论十二支。虽复体不兼要，须相配以明义。干为尊，不得不先设，而后求支。筮虽不正用干，亦须干助，以显其趣。犹如龟判十二支，兆体虽无支象，必约而论之。筮虽阙三甲、三壬、三乙、三癸，亦约虚以求实。且设干往，先从父母而为始，后及六子，以甲付乾，以乙付坤，以丙付艮，以丁付兑，以戊付坎，以己付离，以庚付震，以辛付巽，历八卦讫，壬还到乾，次癸还到坤。十干所在六爻，乾坤位尊，取其始末理，然体各得二，干支既当爻正用。故卦别皆备，阳卦取其阳支，阴卦取其阴支，四卦同阳，四卦同阴。非正同于父母，当伏羲画八卦，为三爻，备天地人，所以分干，卦别取三，乾坤居始，故取甲乙。后神农重之，以为八纯子，有重来之理，所以卦六干并同父母，无二之义，故后卦取乎壬癸。其甲乙壬癸各少三者，皆排在虚用之中。不全无者，阴有从阳之义。

#### 2.3.5. 第五 论九宫数  


[^1]: 体用是中国哲学的一对范畴，指本体和作用。一般认为，“体”是最根本的、内在的、本质的，“用”是“体”的外在表现、表象。一般说来，中国古代哲学中所谓“体”就是根本的，第一性的；所谓“用”就是从生的，第二性的。
[^2]: 任，妊，生也，地生万物。济，养，天养万物。地生而天养，所谓任济万物。
[^3]: 萼，漢語二級字 ，讀作萼（è），在花瓣下部的一圈葉狀綠色小片：花萼。萼片。萼跗（ａ．花萼和子房；ｂ．喻兄弟）。萼綠君（茉莉花的別稱）。 
[^4]: 薆，汉语文字，读作薆（ài），1、隐蔽：“众薆然而蔽之。”2、草木茂盛：“南园薆兮果载荣。”3、香：“誉馥区中，道薆岷外。” 
[^5]: 汉语二级字，读作劾（hé），本义指审理，判决。
[^6]: 同牂（zāng）。《史记·李斯传》泰山之高百仞，而疲䍧牧其上。
[^7]: 涒（tūn）是一个汉字，古代十二地支中“申”的别称，用于纪年。（yūn）〔～邻〕（水流）回旋曲折。
[^8]: 客人以酒回敬主人。
[^9]: 陪送出嫁、陪嫁的人、妾
[^10]: 古代供祭祀的谷物。